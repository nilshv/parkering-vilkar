1. Avtalen
Avtalen består av disse salgsbetingelsene, opplysninger gitt i bestillingsløsningen og eventuelt særskilt avtalevilkår. Ved eventuell motstrid mellom opplysningene, går det som avtalt mellom partene foran, så fremt det ikke strider mot ufravikelig lovgivning.
Avtalen vil i tillegg bli utfylt av relevante lovbestemmelser som regulerer kjøp av tjenester mellom næringsdrivende og forbrukere.
2. Partene
Formidler er Elma Utvikling AS, post@elmautvikling.no, 932 829 967, og betegnes i det følgende som formidler/formidleren.
Leietaker er den forbrukeren som foretar bestillingen, og betegnes i det følgende som leietaker/leietakeren. 
Utleier er i dette tilfelle parten som leier ut sin parkeringsplass og betegnes i det følgende som utleier/utleieren.
3. Pris
Den oppgitte prisen for tjenesten er den totale oppgitte prisen kjøper skal betale. Denne prisen inkluderer alle avgifter og tilleggskostnader. Gebyret til formidler ligger synlig i appen og resterende av summen videreføres til utleier. Denne transaksjonen gjøres senest en uke etter bestilling. Ytterligere kostnader som selger ikke har informert om, skal leietaker ikke bære. 
4. Avtaleinngåelse
Avtalen er bindende for leietaker og utleier når leietaker har sendt sin bestilling og betalt til utleier. Tvister/angring mellom utleier og leietaker må løses uten at formidler kan blandes inn.
Formidleren kan ikke holdes ansvarlig for brudd på avtalen mellom utleier og leietaker.
Utleier må være juridisk eier av den/de parkeringsplassene utleier leier ut. Formidler er ikke ansvarlig for utleiers handling og ved misbruk vil utleier utestenges.
5. Betalingen
Bestillingen av parkeringsplassen er gyldig først etter betaling. Betaling kan kun gjøres via Vipps.
Utleier og leietaker kan ikke være under 18 år.
6. Levering/tilbakelevering
Tilbakelevering er skjedd når leietaker er ferdig med sitt leieforhold, og avtalt tid og dato er utgått i henhold til bestilling. Plassen skal leveres tilbake i samme stand som leietakeren overtok.
Levering er skjedd når leietaker har betalt, og tid er i henhold til tid og dato i bestillingen. 
Utleier og leietaker må løse en eventuell tvist og kan ikke blande inn formidleren.
7. Angrerett
Ved angring av leieforhold må dette løses av utleier og leietaker selv. Formidler har ikke ansvar for eventuelle tvister mellom utleier og leietaker. Eventuell tilbakebetaling må avtales mellom utleier og leietaker. Gebyr for videreformidling refunderes ikke.
8. Forsinkelse og manglende levering - kjøpernes rettigheter og frist for å melde krav
Ved leie av en plass vil leietaker og utleiers telefonnummer deles. Ved forsinkelse eller manglende levering må dette avtales mellom utleier og leietaker. Formidler har ikke ansvar ved avvik. 

9. Leietakerens rettigheter ved utleiers mislighold
Dersom utleieren misligholder avtalen, må leietaker rette krav mot utleier. Formidleren kan ikke blandes inn ved mislighold.
10. Utleiers rettigheter ved leietakerens mislighold
Dersom leietaker misligholder avtalen ved f.eks ikke levere tilbake leid plass etter endt leieopphold, må dette løses mellom utleier og leietaker. Formidler kan ikke blandes inn ved mislighold.
11. Personopplysninger
Formidler kan bare innhente og lagre personopplysninger som er nødvendig for at leietaker og utleier skal kunne inngå et leieforhold. Utleier og leietaker vil få utlevert hverandres mobiltelefonnummer for å kontakte motpart ved eventuell konflikt eller mislighold. Utleier må også oppgi kontonummer for at formidler skal kunne utbetale resterende leie. Det er utleiers ansvar å passe på at kontonummeret er korrekt.
12. Konfliktløsning
Formidleren er en videreformidler mellom utleier og leietaker og er ikke ansvarlig for en konflikt. Alle konflikter må løses mellom utleier og leietaker. Formidleren kan ikke holdes erstatningspliktig ved en eventuell feil i app eller datasvikt. 
Klager rettes til utleier/leietaker innen rimelig tid, jf. punkt 9 og 10. Partene skal forsøke å løse eventuelle tvister i minnelighet. Dersom dette ikke lykkes, kan partene ta kontakt med Forbrukertilsynet for mekling. Forbrukertilsynet er tilgjengelig på telefon 23  400  600  eller www.forbrukertilsynet.no.
Europa-Kommisjonens klageportal kan også brukes hvis du ønsker å inngi en klage. Det er særlig relevant, hvis du er forbruker bosatt i et annet EU-land. Klagen inngis her: http://ec.europa.eu/odr.
